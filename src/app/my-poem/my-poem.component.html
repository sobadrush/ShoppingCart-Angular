<!-- <h1 style="color:red;">my-poem works!</h1> -->


<p align="center">
  <a name="w6"></a>
  <a href="wall4.jpg" target="_blank">
    <img alt="金 武元直之赤壁圖" src="../../assets/img/yfa1s.jpg" border="0" width="548" height="220">
  </a>
  <br>
</p>
<p align="center">　</p>
<p align="center">
  <font face="標楷體" size="5" style="color:red;">【後赤壁賦】</font>
</p>
<div align="center">
  <table cellPadding="4" width="500" border="1" bordercolor="#99CCFF">
    <tbody>
      <tr>
        <td width="100%">
          <font face="標楷體" size="5">&nbsp;&nbsp;&nbsp;&nbsp; 是歲十月之望，步自雪堂，將歸於臨皋。二客從予，過黃泥之板。霜露既降，木葉盡脫，人影在地，仰見明月。顧而樂之，行歌相答。
          </font>
          <p>
            <font face="標楷體" size="5">&nbsp;&nbsp;&nbsp; 已而嘆曰：「有客無酒，有酒無餚;月白風清，如此良夜何?」客曰：「今者薄暮，舉網得魚，巨口細鱗，狀似松江之鱸。顧安所得酒乎?」歸而課(謀)諸婦。婦曰：「我有斗酒，藏之久矣，以待子不時之須。」
            </font>
          </p>
          <p>
            <font face="標楷體" size="5">&nbsp;&nbsp;&nbsp; 於是攜酒與魚，復遊於赤壁之下。江流有聲，斷岸千尺，山高月小，水落石出。曾日月之幾何，而江山不可復識矣!予乃攝衣而上，履巉巖，披蒙茸，踞虎豹，登虯龍，攀棲鶻之危巢，俯馮夷之幽宮。蓋二客不能從焉。劃然長嘯，草木震動，山鳴谷應，風起水湧。予亦悄然而悲，肅然而恐，凜乎其不可留也。返而登舟，放乎中流，聽其所正而休焉。時夜將半，四顧寂寥。適有孤鶴，橫江東來。翅如車輪，玄裳縞衣，戛然長鳴，掠予舟而西也。
            </font>
          </p>
          <p>
            <font face="標楷體" size="5">&nbsp;&nbsp;&nbsp; 須臾客去，我亦就睡。夢一道士，羽衣蹁仙。過臨皋之下，揖予而言曰：「赤壁之遊樂乎?」間其姓名，俯而不答。「嗚呼噫嘻!我知之矣。疇昔之夜，飛嗚而過我者，非子也耶?」道士顧笑，子亦驚悟。開戶視之，不見其處。
            </font>
          </p>
        </td>
      </tr>
    </tbody>
  </table>
</div>
